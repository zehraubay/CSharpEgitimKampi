# 🧩 C# Temel Eğitim Serisi

Bu repoda, Visual Studio 2022 kullanarak geliştirdiğim temel C# uygulamaları yer almaktadır. Her proje, programlamanın temel yapı taşlarını kapsayan konular üzerine inşa edilmiştir. Kodlama pratiği yaparak öğrenmeyi amaçlayan bu içerikler sayesinde C# diline güçlü bir başlangıç yaptım.

##🔹 Proje 1 – Giriş ve Yazdırma İşlemleri

Visual Studio 2022 ortamında temel C# komutlarını öğrendim. Console.Write ve Console.WriteLine kullanarak ekrana metin yazdırma işlemlerini uyguladım. Ayrıca string ve int veri tiplerini tanımlayarak değişken oluşturma pratiği yaptım. Restoran menüsü ve müşteri kartı gibi örneklerle pratik çalışmalar gerçekleştirdim.

**##🔹 Proje 2 – Veri Tipleri**

Bu bölümde değişken türlerini detaylandırdım. double ve char gibi farklı veri tiplerini kullandım. Kullanıcıdan Console.ReadLine() ile giriş aldım ve int.Parse() ile bu verileri uygun tiplere dönüştürdüm. Gerçek hayattan uyarlanan yolcu bilgisi alma, e-ticaret fiyat hesaplama ve sınav not ortalaması hesaplama gibi küçük uygulamalar geliştirerek deneyimledim.

**##🔹 Proje 3 – Karar Yapıları**

Karar yapıları konusunu ele aldım. if-else ve switch-case yapılarıyla şifre kontrolü ve başkent doğrulama gibi örnekler üzerinde çalıştım. &&, || ve != gibi mantıksal operatörleri kullandım. % mod operatörü ile sayıların tek mi çift mi olduğunu kontrol ettim ve temel düzeyde bir hesap makinesi uygulaması yazdım.

**##🔹 Proje 4 – Döngüler**

Bu derste for ve while döngülerini kullanarak tekrarlayan işlemleri otomatikleştirme üzerine çalıştım. Belirli sayıda metin yazdırma, kullanıcıdan alınan sayı kadar çıktı üretme, 5’e bölünen sayıları listeleme gibi örnekler oluşturdum. while döngüsü ile koşula bağlı çalışan yapıları inceledim ve bakteri çoğalmasını hesaplayan algoritmayı adım adım çözdüm.

**##🔹 Proje 5 – İç İçe Döngülerle Şekil Çizme**

İç içe for döngüleri ile konsol ekranında yıldızlardan geometrik şekiller oluşturdum. Dik üçgen, ters üçgen, elmas, piramit gibi desenleri algoritmalar aracılığıyla oluşturarak döngülerin nasıl birlikte kullanılacağını öğrendim.

**##🔹 Proje 6 – Diziler**

Diziler konusuna geçerek aynı veri tipindeki elemanları bir arada tutma yapısını öğrendim. for döngüsü ile dizi elemanlarını ekrana yazdırdım, 3’e tam bölünenleri filtreledim ve dizideki en büyük sayıyı bulan algoritmalar oluşturdum. Array.Sort(), Array.Reverse(), Array.IndexOf() gibi hazır metotları kullandım. Kullanıcıdan dizi verisi alarak tek ve çift sayı ayrımı yapan örnekler geliştirdim.

**##🔹 Proje 7 – Foreach**

Bu derste foreach döngüsünü kullanarak dizi ve koleksiyonlar üzerinde sade biçimde işlem yapmayı öğrendim. Çift sayıları filtreledim, elemanların toplamını buldum. List veri yapısına giriş yaptım ve koleksiyonları yönetmeyi öğrendim. Son olarak, önceki derslerdeki bilgileri harmanlayarak kapsamlı bir sınav sistemi uygulaması oluşturdum.

**##🔹 Proje 8 – Metotlar**

Kendi fonksiyonlarımı yazarak void metotlarla tekrarlanan işlemleri sadeleştirdim. Müşteri listesi ve sayı toplama gibi örneklerde tekrar kullanılabilir yapı oluşturdum. Parametre alan metotlarla daha dinamik işlevler geliştirdim. return anahtar kelimesiyle geriye değer döndüren metotlar yazarak çıktıları program içinde kullanmayı öğrendim.
